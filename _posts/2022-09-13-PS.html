---
layout: post
id: 24
separatorId: 5
title: "P.S."
categories: stihotvorenie
author: НикосМ
meta: "София, България"
---

Не знам какво да ти кажа, по-добре да мълча.<br />
Мога горчива сълза да пролея, но и подло да изръмжа.<br />
Мога да разкъсам тапетите в тъмната стая и да се кълна във вечна любов, <br />
а мога вълк да остана, в засада и да си трая - прегръдка на хищник и точка без послеслов.<br />
Целиш ме с “Мога,почакай,не искам ,моля те спри”,а мене ме блъска хазарта към ярост и грях.<br />
Кремъкът има кораво сърце и пак го боли, мога, но не искам да чакам, защото все още съм, a не бях.<br />
Камбана в мрака тихо простена, слънце разпори нощта,<br />
вятър подгони завесата.<br />
Смешният сън се протяга и ни кани да скочим в реката, а водата студена ,но пък е чиста като невинна моминска сълза.<br />
Любовта е сладка, подла, горчива, затваря, отваря,чупи, руши.<br />
Остани си в леглото, макар и сънлива, изпий си кафето, запали си цигара, изключи телефона и се усмихни. Добро утро,утро.<br />
п.с. Прости. Сантиментален глупак, с любовта шега не бива.<br />
Какъв ти вълк, селски котарак облизва се и от зори, в кръчма, с облак се налива
