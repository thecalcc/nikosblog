---
layout: post
id: 3
imgUrl: 6
title: "Пасианс"
categories: stihotvorenie
author:
- НикосМ
meta: "София, България"
---

Времето е тъжно, Господи, то плаче,<br/>
в кръчмата е пълно, а отвън сираче.<br/>
Очите му големи, звездите не по-малки,<br/>
ръцете треперят, одеждите дрипи жалки.<br/>
А в кръчмата мрак, студено, кахърно,<br/>
тихо и глухо, макар че е пълно.<br/>
Лепкаво, влажно, отвратителна смрад,<br/>
Луната поглежда и бяга назад.<br/>
При момчето се спира. Нещо му казва<br/>
то не разбира, а тя си приказва.<br/>
Иска да стане с нея да тръгне, а<br/>
то не помръдва - сърцето му мръзне.<br/>
Тя се ядосва, рогца поклаща,<br/>
бузки надува за ръката го хваща.<br/>
Побутва го нежно, усмихва се милата,<br/>
да тръгне го моли напред и нагоре,<br/>
тя ще му свети, тя ще го води.<br/>
Вода ще му носи, храна ще намира<br/>
само да тръгне, но да не спира.<br/>
То я погледна и се надигна.<br/>
Тя се зарадва и му намигна.<br/>
Звездите и те засияха щастливо:<br/>
Браво на него, хайде води го!<br/>
Сирачето без да продума при хората влезе.<br/>
Луната угасна. Звездите утихнаха.<br/>
Небето потъна. От кръчмата викнаха.<br/>
Заваля. Не е спирало.<br/>
