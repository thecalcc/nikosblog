---
layout: post
id: 2
title: "Предпазливо"
categories: stihotvorenie
author:
- НикосМ
meta: "София, България"
---

<p style="font-size: 18px">
  Моля те, пусни ме да вляза, <br/>
  като сянка под вратата ще се промъкна. <br/>
  Ще приседна безмълвен на пода и така ще те гледам, <br/>
  докато не бъда изпъден, и така ще те пазя, докато не бъда погубен. <br/>
  Не ставай, остани си в леглото, любима, <br/>
  прегърни във съня си листенце от кедър, храст от малина. <br/>
  Докосни си очите с две-три капки от кората на горска липа, <br/>
  помахай на птичето ято, усмихни се и тогава при мене ела. <br/>
  Помечтай си, мое голямо момиче, а аз ще поканя луната на танц <br/>
  и по звездния мост при теб ще се върна. <br/>
  Като пролетен лъч ще изпия сълзите ти, <br/>
  като ранна роса ще целувам нозете ти, <br/>
  ще те взема в ръце и нежно ще те люлея. <br/>
  Обичам те, изворче палаво, без грим и реклама <br/>
  на сцена, в трамвая и по пижама. <br/>
  Не мога да дишам без твоите устни, грях и тревога. <br/>
  Готов съм да падам, да ставам, да викам, на глас да ридая, <br/>
  само до тебе и с тебе да бъда, гвоздейче мое, ден и нощ...чак до края. <br/>
  Събуди се. Вземи си лекарството. Ето ти чая. <br/>
</p>
