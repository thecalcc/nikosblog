---
layout: post
id: 7
title: "Шопен"
categories: stihotvorenie
author:
- НикосМ
meta: "София, България"
---

Реших да поскитам из градския парк<br/> облякох се топло, март е все пак.<br/> Дишам дълбоко, слънце, снежец<br/>
поседнах на пейка, подухна ветрец.<br/> Настаних се удобно, затворих очи<br/> някой ме бута и тихо шепти:<br/> -
Извинете, простете, г-н непознат.<br/> Грубо сте седнал върху мой мастер шеф атестат,<br/> сладкарско цунами,
трактат, реферат, уникат,<br/> а след Вашта намеса парче компромат.<br/> Удавих ви с думи чужди за мен,<br/> за да
ви кажа, че вашето Д е заклещило здраво<br/> моята торта“ Шопен“.<br/> Днес ставам на пет и се казвам Мадлен.<br/>
Цяла година отне ми таз тема,<br/> а мама ми казва, че съм неподредена.<br/> Обичам да пея, танцувам, играя,
лудувам.<br/> сеньор, време е с вас да се сбогувам.<br/> Но аз съм добра и Ви прощавам, уви, днес<br/> няма да се
забавлявам.<br/> Гръм ме удари. Отворих очи и онемях.<br/> Приказна фея, искряща усмивка това аз видях.<br/> Фиеста
бразилска, танцуващи ноти,<br/> оранжеви боти, зелена коса, шарено яке на големи цветя<br/> и шапка с перо,
нарисуван пират - Йо-хо-хо!<br/> - Пардон, мила госпожице, сън ли сте или ви има?<br/> Извинете ме, моля, лавина ли
мина?<br/> Минутка ми дайте да се съвзема и вината си аз ще поема.<br/> Изправих се бързо и тогава разбрах в какво
бях превърнал<br/> сладкиша „Шопен”. В кулинарна трагедия в безформен пастет,<br/> постъпка достойна за смразяващ
памфлет.<br/> Потънах от срам, от туй що бях сторил:<br/> - Аз, простете , помълчете - започнах да сричам -<br/> Мое
светло дете, глупостта си аз не отричам и съм готов<br/> греха си да изкупя, подскажете какво и по колко да
купя.<br/> - Не се тревожете и си поспете – с ярка усмивка хлапето отсече – Казах! Простих.<br/> - Реших! – извиках
сияещ – Подарък от мен - карнавал.<br/> Сеньорита, покрийте лицето си с този шал “А ла воал”,<br/> осветен от
индийски шаман, признавам обикновен маргинал.<br/> А сега бройте до пет.<br/> - Пет - нетърпеливо извика младата
дама и чудото стана.<br/> Паркът се събуди от зимната дрямка.<br/> Наоколо пълно с деца, шум, веселба, дъга от
цветя.<br/> Балони, пързалки, по средата малко пиано свири Шопен,<br/> a пъстра заря рисува с палави букви:<br/>
„ЧРД, принцесо Мадлен!”
