---
layout: post
id: 30
separatorId: 2
title: "Капка илюзия в локва от пепел"
categories: stihotvorenie
author: НикосМ
meta: "София, България"
---

Прошепна: "Обичам те".  Непоканен катарзис<br />
от сблъсък между две голи планети<br />
или дума, подскочила на червен светофар.<br />
Или в съня ти керванът бе спрял сред лунен оазис,<br />
или присъда по милост след поредна солена текила,<br />
изпита в квартален, полупразен бар.<br />
Или с голи ръце прегърна слънцето в тъмното<br />
и виеш от болка в мразовитата стая.<br />
Или нагази  в морето - бездънното<br />
с изгаряло сърце, но докосваща рая…<br />
Или пияна от вино на Беломорската шир<br />
с коси, разпилени над Вселенския мир,<br />
прелъстена от Бог непокорна робиня<br />
с устни, потънали в пепел на овъглена смокиня.<br />
Или си от манастира прокудена и<br />
в лабиринт от илюзии  безвъзвратно изгубена.<br />
Или толкова яростно търсеща себе си<br />
обезумяла крещиш на глухата улица:<br />
"Вземи ме, моля се, твоя съм, грешна, просеща блудница".
