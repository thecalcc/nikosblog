---
layout: post
id: 15
separatorId: 2
title: "Бурлеска"
categories: stihotvorenie
author: НикосМ
meta: "София, България"
---

Слънчице палаво грее свободно<br/>
облаче бяло бузи надува.<br/>
Народът е хепи, облечен е модно<br/>
крачи към урните, днес ще празнува.<br/>
Цветя, папионки, бодри сладури,<br/>
плакати и много щастливи  деца.<br/>
Кавалът надува градски подпури.<br/>
прегракнал партиец с мегафон във ръка.<br/>
Стръмна пътека с безброй коловози<br/>
от дясно, от ляво не на шега<br/>
депутат ще избират, той ще ни вози,<br/>
обещава планети и кръгли слънца.<br/>
Сандали във синьо, блузки червени,<br/>
оранжеви мигли, косите зелени.<br/>
Бурени, плевели, храсти и други<br/>
всеки готов е да ни обрули.<br/>
Луната намига и хитро се смее,<br/>
звездите танцуват, дъждът се лее.<br/>
Земята се къпе от смях се залива<br/>
чуден живот сред парцалена нива.<br/>
Свят на промени, свят, но за луди.<br/>
