---
layout: post
id: 16
separatorId: 3
title: "Предизвестено"
categories: stihotvorenie
author: НикосМ
meta: "София, България"
---

Крастави кучета кресливо се лаят,
кърлежи мрачни се ровят в плътта.
Безгрижни врабчета на площада играят
скитник самотник заспал е в калта.
Полудели прасета газят през лука
с вълчите зурли рият пръста.
Червеи болни  бродят от скука
щедро усмихнати кръстосват снага.
Скелети снажни се молят за слука,
търсят назаем лъч светлина.
Надежда предлагат без да им пука
красиво се стеле сляпа мъгла.
