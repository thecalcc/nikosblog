---
layout: post
id: 16
separatorId: 3
title: "Предизвестено"
categories: stihotvorenie
author: НикосМ
meta: "София, България"
---

Крастави кучета кресливо се лаят,<br />
кърлежи мрачни се ровят в плътта.<br />
Безгрижни врабчета на площада играят<br />
скитник самотник заспал е в калта.<br />
Полудели прасета газят през лука<br />
с вълчите зурли рият пръста.<br />
Червеи болни  бродят от скука<br />
щедро усмихнати кръстосват снага.<br />
Скелети снажни се молят за слука,<br />
търсят назаем лъч светлина.<br />
Надежда предлагат без да им пука<br />
красиво се стеле сляпа мъгла.
