---
layout: post
id: 27
separatorId: 2
title: "Корсет"
categories: stihotvorenie
author: НикосМ
meta: "София, България"
---

Вбесява ме шумът от скърцащи чувства,<br />
на булевардите ден и нощ карнавал от суматоха, дим и суета.<br />
С мръсна газ ме напусна, изрита ме грубо, не на шега.<br />
Влезе в тунела, изчезна в мъглата, потъна във похотта,<br />
а мен на банкета забрави , с непризнатия грях,<br />
плюс екзотичен подарък, стръв пред цевта.<br />
Право в целта.<br />
Сърцето се оказа удобна мишена<br />
изстрел, камбана черно-бял  монолог.<br />
Опитах се да те догоня, закъснях, не успях.<br />
Среща със Бог? Не! Скучен обикновен епилог.<br />
Почуках - отвори, видя ме – затвори, семеен автопилот.<br />
Кошутата бяга, вълци я гонят,<br />
сърцето й спира<br />
страхът я поваля...<br />
Ти също избяга, луната избра за партньор, а<br />
шумът те предаде, скърцаш със зъби<br />
и онзи глупав стар каскадьор-асансьор.<br />
Аматьор, матадор, рокендрол, карамбол. Звезден отбор.<br />
Тишината не по-малко ме дразни<br />
упорито с таблетки ме тъпче, разни<br />
„Обичам те“ ,“Мразя те“ , „Пак те обичам“.<br />
Уникална хронична логопатия,<br />
скучна, банална, груба терапия.<br />
<br />
За сбогом, даже ми даде хапче за сън.<br />
Не успя. Изскочих навън.<br />
На магистралата стъпих, изпих проклетия дим,<br />
мъглата се вдигна и ето те, мой Живот,<br />
единствен, неповторим.<br />
Върху стария куфар приседнал на края на пропастта,<br />
широко усмихнат, безразличен към непрозрачното утре,<br />
цигара, молив и дума една върху белия лист:<br />
Бях!<br />
Седнах, прегърнах го и тихо запях.<br />
Красиво, но за бъдещето по-предпазливо.
