---
layout: post
id: 10
separatorId: 2
title: "Ръбове"
categories: stihotvorenie
author: НикосМ
meta: "София, България"
---

Чух камбанен звън, казах си: Нещо се ражда.<br />
Телефонът и той звъни: Ало! Кой се обажда?<br />
Някой изплака, друг се засмя<br />
роди се той, а може би тя.<br />
Животът потегли - балонът хвърчи,<br />
всеки здраво прегърнал свойте мечти.<br />
Пътят е дълъг, понякога лош,<br />
стреляш, уцелваш, пропускаш и пак<br />
смело полита звездният влак.<br />
На първата гара цветя, знамена<br />
народа с усмивка и билетче в ръка.<br />
Чака с надежда, с вяра, с любов<br />
искрата да пламне и е готов<br />
да скочи в купето и да тръгне напред<br />
по законноустановения ред.<br />
Но, нещо се случва, нещо не е наред.<br />
Влакът не чака, трепери, ръмжи.<br />
Готов е да тръгне и той преследва мечти.<br />
От ноздрите огън - балонът кръжи,<br />
машината  скочи,  безстрашно лети:<br />
- Почакай, не бързай - тълпата шуми.<br />
Озърта се тропа, в очите сълзи:<br />
- Ето ни.Тук сме! Моля те! Спри!<br />
Жените, мъжете, децата и те<br />
хукват да гонят влака - менте.<br />
Тичат, не спират, протягат ръце,<br />
падат, изправят се,  никой не ще<br />
да остава на този перон<br />
борбата е страшна… АРМАГЕДОН!<br />
В този миг мъжки глас силно извика:<br />
- Събудете  се, хора, някой с нас се бъзика.<br />
Може би не сте разбрали, по-скоро не сте видяли.<br />
Този влак не е за нас.<br />
- Тогава за кой?- плахо старец попита.<br />
- Ослепяхте ли, този беше пълен с конвой. Сиреч за свои.<br />
Хората в шах: Нима местата са заети от други...<br />
Излиза, че нас ни смятат за луди.<br />
Но те обещаха. Те се заклеха пред целия свят<br />
всеки от нас да бъде здрав и богат.<br />
Децата безгрижно да играят с  балони,<br />
а в джобчето семки и вкусни бонбони.<br />
Да живеем дръзки и горди, да обичаме полята си родни.<br />
Да браним чест и родина,<br />
да сме славна, сплотена дружина.<br />
Що за сарказъм, що за ирония.<br />
Да спрем тази агония.<br />
Смяна на курса. Всички към гара БЕГОНИЯ!<br />
Суматохата, врявата прераснаха в страх.<br />
Мечтите, надеждите потънаха в прах.<br />
Изведнъж тишина. Някъде там простена жена.<br />
Чу се вик, чу се смях, чу се плач<br />
ново начало чака своя водач.
