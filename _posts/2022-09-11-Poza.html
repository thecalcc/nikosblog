---
layout: post
id: 22
separatorId: 2
title: "Поза"
categories: stihotvorenie
author: НикосМ
meta: "София, България"
---

Случи се. Тръгна си. Ключът е на пода.<br />
Остави вратата отворена ,като във църква, а<br />
вътре болезнено тихо и мъчително  бяло<br />
само  тишината ми шепне: Любовта ти е мъртва.<br />
Затичах се, спрях. Погледнах стените,а върху тях<br />
черни пътеки от изгорялото минало.<br />
В ъгъла, скрита зад прашна бутилка,<br />
съзрях една малка икона да  се усмихва.<br />
Взех я в ръце, затворих очи  и… всичко утихна.<br />
Залезът тъжен се скри зад облак сърдит и<br />
ми махна за сбогом.  Луната повика звездите и  потъна в нощта.<br />
Как всичко бързо свърши, как бързо  всичко си простихме<br />
и бързо, бързо се простихме<br />
Чувствата ни останаха в прекрасното минало, а<br />
дългото изпращане е като детските сълзи - повече боли<br />
И цвете мое ти любимо беше…<br />
