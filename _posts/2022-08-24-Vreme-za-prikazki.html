---
layout: post
id: 8
title: "Време за приказки"
categories: razkaz
author: НикосМ
meta: "София, България"
---

<p style="font-size: 18px">
  Здравей, горещо момиче! Отново е лято и ти отново си на гости на морето.<br/>Слънце изгаря
  косите, морска пяна гали нозете, а нахален гларус краде от<br/>цацата, която друг „гларус“ ти е подарил за деня на
  Купидон. Лирическо<br/>отклонение, моля за извинение.<br/>Помниш ли онзи стар селски котарак, който от сутрин до вечер
  се<br/>наливаше с „облак“ в кръчмата на площада, пред кметството. Тръгна си.<br/>Обидил се мустакатият принц на
  звездите, че не сбъдвали мечтата му.<br/>Принц, щото бил потомък на известен, царски персийски род.<br/>А историята е
  такава. Харесал си една млада ангорска порода с черни очи<br/>и черна мека кадифено-копринена козина. Няма черни
  ангорки, но приеми,<br/>че тази е опитен образец - подарък от Бога на котките. Огън момиче с<br/>темперамент на дива
  пантера. Дълбоки, страстни, изгарящи очи. С един<br/>поглед те заковава като пирон за тухла. Походка на непорочна
  кошута,<br/>умна, пристрастена към скъпи играчки като всяка ВИП персона, с остри<br/>симпатични мустачки и дръзка като
  метлата на баба Яга. Самодивата така<br/>яко го беше цапардосала, че рижият селски котарак дълго време ходеше с<br/>
  ледена превръзка на главата. Гордостта порок ли е, а?<br/>Въобразил си глупака, че може да й се довери и я поканил да
  му гостува в<br/>кръчмата. А тя още дива, играе си с него, щото той наивник на възраст<br/>последен сезон: Ще дойда -
  му рекла. И завалията от радост веднага<br/>поръчал два “облака”, нейният със сламка, а тя не дошла. Месеци
  наред,<br/>той всеки ден ходел в кръчмата и поръчвал „облаци“. От малкото му<br/>джобче стърчала опашката на прясно
  уловена цаца, а от младата дама ни<br/>стон, ни кост. Тя се оказала със желязно, каменно, айсберг сърце.<br/>Облаците,
  истинските, му помагали да изгаси огъня от любов, изсипвайки<br/>тонове дъжд върху оредялата му кратуна, но без
  резултат.<br/>Наследникът на короната толкова си бе повярвал, че не можеше, по-скоро<br/>не искаше, да се примири с
  мисълта, че кавалерът на ордена<br/>“Поцинкована шпага“, първа цигулка в отбора на „Бързи,смели,сръчни“,<br/>днес
  свири трети контрабас в замразения оркестър на прелъстените и<br/>изоставени мишегуби. Снажните левенти от първи
  балкон
  пълнеха<br/>домашната вана на черната ангорка със златни рибки, които крадяха от<br/><br/>аквариумите на господарите
  си, само и само да докоснат с пожълтелите си<br/>мустаци топлата й лапичка с остри лачени нокти. Цацата, която
  стенещият<br/>локомотив ловял с опашката си в селската бара, му докарала свирепи<br/>освирквания от банда недоклатени
  плейбои и шайка квартални<br/>бракониери. Потънал в люта депресия, дон Хуан не спирал да пие, а<br/>пенсията му била
  скромна и той протегнал лапа за бърз кредит, който на<br/>по-късен етап щеше да му нанесе тежки рани. Мъката ставала
  все по -<br/>дълбока и по-купеста, докато един ден брадатите набори от съседните маси<br/>не започнали да съжаляват
  стария котарак и за да не се опиянчи съвсем,<br/>посегнали на облаците с нейните сламки. Спасили го от любовно
  фиаско,<br/>като потопили глупавата му глава в кофа с големи буци лед.<br/>От скоро той си пие ракията на тяхната
  маса. По цял ден си разказват<br/>истории от старите ленти и се припичат на слънцето. И котки идват. Не са<br/>толкова
  елитни, но пак си ги бива. Пеят, пият, обичат и не ги е страх от<br/>капризите на времето. Авантюристки. А зевзеците
  го
  бъзикат, че всъщност<br/>мацката не се е уплашила да си легне с него, било я е страх да се събуди до<br/>него… и смях,
  сестро.<br/>Античният мишелов, нали е пич, с усмивка си спомня за нея. Любовта за<br/>сантименталния рибар е - да
  обичаш някого и сам да не знаеш защо си<br/>избрал точно него. Ако му се беше доверила, щеше да я научи как се
  ловят<br/>мишки в кутия за обувки. Принцът не искаше, а и не можеше да й обещае<br/>светло утре, но виж светло днес,
  макар и за кратко можеше да й даде.<br/>Гадно му станало, че миската не повярвала в неговата безкористност и<br/>
  преданост, а толкова му се искало последното танго и последното мяу-мяу<br/>и мър-мър да ги изживее именно с тази
  черноока магьосница. Нищо в<br/>другия живот, а такъв няма. Има! Няма! Споко, котките имат девет живота,<br/>все на
  някой завой ще се сблъскат.<br/>А шило в торба стои ли? Нашият герой си е намерил ново хоби. Виждат го<br/>да обикаля
  покривите с мегафон на макс и да мяука, колкото му глас<br/>държи: „Свободата да избираш е състояние на духа, не е
  математика“. Ако<br/>искаш да си ценен, рискувай, противното е живот на една обикновена сива<br/>мишка - философства
  алпинистът. Качи се на най-високия комин и започна<br/>да се надвиква с вятъра. „Ако обичаш някой, кажи го! Ако те е
  срам,<br/>напиши го, изпей го, а най-добре го нарисувай, за да ти е красиво и<br/>спокойно на душата - не спира да
  проповядва принцът, който никога няма<br/><br/>да стане цар ,защото се оказа трети незаконен син от изпепеляващия
  секс<br/>между похотливия цар-баща и разгонена улична превъзходна.<br/>Говорят, че кметът на селото търси спонсори за
  музей - да има къде<br/>мацетата да водят децата и да им разказват забавната история на котешкия<br/>Казанова.<br/>А
  дали гроздето е кисело? Не! Прекрасно е. Сега му е времето да зрее и<br/>млади гроздобери да му се наслаждават.<br/>
  Красивите приказки или бързо свършват, или въобще не започват.<br/>Изключи радиото, шери.<br/>Според гадателка,
  Ататюрк щял да се завърне като бяла ангорска котка с<br/>различни очи. Но това е друга сказка.
</p>
