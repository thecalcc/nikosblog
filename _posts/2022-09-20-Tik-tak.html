---
layout: post
id: 32
separatorId: 2
title: "Тик так"
categories: stihotvorenie
author: НикосМ
meta: "София, България"
---

Моят часовник отдавна е спрял да тиктака,<br />
пружините стари виновно поглеждат стрелките.<br />
Живея на гарата близо до влака,<br />
винаги буден, календара поглеждам и чакам петлите.<br />
Вагоните скърцат, релсите парят<br />
черноока красавица сълзите в шепа събира.<br />
Бездомните кучета нахално си лаят на перона часовник и<br />
старец  с горчивите сълзи посърнало цвете полива.<br />
Първата капка за любовта  - красива, вярна, банално ревнива.<br />
Втората, третата е за всяка попътна мечта<br />
изгоряла, погребана по детски свенлива.<br />
Сритай бълхата, момиче, що в пазвата лази,<br />
изтрий си сълзата и от скалата скочи.<br />
Смелите, вярвай, съдбата ги пази,<br />
не питай с кого и накъде, ти си звезда, просто лети.<br />
Свободата е капчица сладка, тя ни дарява с криле,<br />
за нея не ти трябва палатка, за нея ти трябва сърце.
