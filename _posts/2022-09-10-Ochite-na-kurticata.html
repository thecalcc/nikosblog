---
layout: post
id: 21
separatorId: 4
title: "Очите на къртицата"
categories: stihotvorenie
author: НикосМ
meta: "София, България"
---

Отново скърбиш под застинала сянка<br />
в парка на пейка - черно, бразилско,<br />
горчиво в ръката дими.<br />
Мене ме мъчи подпухнала дрямка<br />
и чувам в съня си сърцето, твоето, как силно тупти.<br />
Сънят е усмихнат, славей си пее,<br />
полянка, тревичка, млада сърна.<br />
На сянка е стръмно, там слънце не грее,<br />
къртицата майка, на тъмно родена,<br />
на децата, в очите си, носи лъч топлина.<br />
Обляна в пепелта на овъгления орех<br />
трепериш, кървиш - покарно мълчиш.<br />
В очите – яма, в очите - страх.<br />
Пълзейки те гонех, коленичил те молех,<br />
да спреш - не успях.<br />
Вече не съм, вече бях…
