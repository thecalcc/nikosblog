---
layout: post
title: "Обикновена изповед"
categories: stihotvorenie
author: НикосМ
meta: "София, България"
---

<p style="font-size: 18px">
Време е да си поговорим, Господи. Прости ми, бях те забравил.<br />Види се, единствено ти ми остана. Към теб се обръщам
не от суета,<br />повярвай ми, сам съм, а това казваш било грехота. Така е.<br />Но как да постъпя, когато все по-често
се ровя в боклука.<br />Все по често усещам душата си суха, куха и глуха.<br />Все по-често затварям очите си, със
радост изтривам следите си, не мечтая.<br />Това ли е края?<br />Виж небето как страшно кърви, птици летят без криле,
реките се мятат без<br /><br />брегове, земята е спряла да се върти. Пак ли Помпей? Недей.<br />Като пустинен чакал се
скита моята вяра,<br />извади ми сърцето от кипящата<br />лава. Върни светлината, която ни даде,<br />остави ни живота,
който създаде.<br />Нали ти си нашият Бог?<br />Отровен язовир, умряла риба, а сърцето не спира.<br />Усещам удари с
чук. Помогни ми, знам, че си тук<br />помогни ми да повърна болката си, Господи.<br />Помогни ми да повърна страха
си,<br />Господи, защо толкова ме боли....<br />Помогни и прости, за да останем свободни.<br />А сега си върви. Аз
оставам.
</p>
