---
layout: post
title: "Бездна"
categories: razkaz
author: НикосМ
meta: "София, България"
---
<p style="font-size: 18px">
  Във залеза на изгърбения ден маршируват колони от сажди.<br/>Тихи, смирени, потънали в мрак не подозират колко са
  важни.<br/>Сочат ги с пръст и с палки железни. Често ги бият, за да бъдат прилежни.<br/>Отдавна не стенат, не плачат,
  нямат мечти,<br/>Всеблагия също го няма, Той изморен, е. Нека поспи.<br/>Вървят потомци от смазани сенки.<br/>Отпред
  бяха бащите, тях отдавна ги няма. На ход са децата - те сега са<br/>бащи.<br/>Крачат, копаят яма след яма, понесли
  телата на свойте деди.<br/>Тълпи от просяци и сираци. Те са безименни човеци без знаци.<br/>За по-кратко наричат ги
  прости. Покорно съгласни, до болка безгласни<br/>и безопасни чираци са теза онзи, който след заколение пости.<br/>
  Главите наведени, телата още по-ниско.<br/>Краката мазолести, ръцете изцапани с грес.<br/>Не протестират, не реагират
  и пак го избират този, който днес е по-богат и от<br/>Крез.<br/>А той е спокоен. Върху трона полегнал саркастично
  усмихнат<br/>вярва, че спартанец по тези земи не ще се роди.<br/>Греши. Дълбоко греши. Този с историята не е на
  ти.<br/>А на трибуните празникът не спира, разлива се вино, точи се бира.<br/>Малко прасенце, полудяло от страх, търси
  къде да се скрие.<br/>Стадо глигани квичат и го подритват с наслада<br/>а горкото разбира, че е в засада и в земята
  търси спасение<br/>и рие ли, рие, рие ли, рие... докато пръста го погребе.<br/>Свободата е робство. Невежеството -
  сила. Мъдрецът скърбящ го е писал.<br/>Така е било и днес е така. Утре не знам, по-скоро едва ли.<br/>Страшният съд,
  къде ли се бави...<br/>Инквизицията е мъртва, палачите са живи.<br/>
</p>
