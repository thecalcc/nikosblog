---
layout: post
id: 19
separatorId: 5
title: "Sorry"
categories: stihotvorenie
author: НикосМ
meta: "София, България"
---

Мрак, павета, жици, стачка, депо, студ.<br /><br />
Трамваите спят.<br />
Прозорец, дървета, птици,<br />
хрема ги мъчи, днес не летят.<br />
В кафето отсреща с бялата тента<br />
маса, цигари, чаша коняк.<br />
Пожълтели тапети, витрини, препасани с лента,<br />
часовник - стрелките са спрели на тик и на так.<br />
Детска пързалка, сажди, мъгла. Тишина.<br />
Малчуган свири с уста позната мелодия.<br />
Камбана, тревога, набат. Време за шах и за мат<br />
Град, тротоари, дим, ноти, думи, химн.<br />
Барикади, сълзи, свобода.<br />
Мравките идат, пчелите жужат:<br />
„Напред, напред, деца... дойде на славата денят!“<br />
Площад, рицар, девица с оголена гръд.<br />
Шпага, доспехи, съд.<br />
Гаврош, знаме, първи балкон.<br />
Дирижира народа, присъда. Патрон.<br />
Радост, победа, Ура! Liberta.<br />
Н-о-о-о…!<br />
Легло, сън, кошмар, едри капки пот.<br />
Политолигарх, страх, пешкир.<br />
Прозорец, басейн, ограда , СОТ.<br />
Тихо, е. Мир!<br />
Въздишка, усмивка. Пир!<br />
Благодаря ти, Господи. Дарение. Кръст.<br />
За революцията среден пръст.
