---
layout: post
id: 25
separatorId: 2
title: "Студио Х"
categories: stihotvorenie
author: НикосМ
meta: "София, България"
---

Нощта се събуди от тътен небесен,<br />
Луната се стресна, потъмня и се скри.<br />
Шумът от ботуш на марш мракобесен<br />
безпощадно я сряза и светът се смути.<br />
Зевс всемогъщи, гръмовержец проклети,<br />
вечен на трона, прегърнал златен бокал<br />
с огън и жупел изгаря планети<br />
изпраща васали без съд и присъда да отнемат живот,<br />
що преди това го е дал.<br />
<br />
Посейдон, царски посредник, с грозен тризъбец в ръка<br />
морета люлее, океани обръща, скалата в пепел превръща,<br />
Земята безсилна от болка повръща, но не отвръща.<br />
Олимп ни взе на абордаж от безпилотен НЛО екипаж.<br />
Глобална засада, пълна блокада, без изненада.<br />
Саботаж, шпионаж, бараж, балотаж!<br />
Стоп! Обикновен Божествен шантаж.<br />
Като кошмар долетяха, като сън отлетяха<br />
универсален стрестест и  … тишина.<br />
Кураж хора, кураж.<br />
Безобиден киномонтаж.<br />
Ковчегът на Ной е в музея със котва забита в нощта.<br />
<br />
Живейте без пауза…
