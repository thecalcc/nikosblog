---
layout: post
id: 28
separatorId: 6
title: "½"
categories: stihotvorenie
author: НикосМ
meta: "София, България"
---

Аз ти звъня, а ти ме ругаеш<br />
не ме пускаш в твоята половина.<br />
Полудяла крещиш, а аз съм само пиян -<br />
с бутилка празна наполовина.<br />
Аз те обичам изгаряш ме тихо,<br />
а ти се оказа блудница и половина.<br />
Кълнеше се ,че ме обичаш,<br />
а по първи петли си куку и психо, отричаш<br />
и подло позираш на новата си половина.<br />
Гордо пълзя с роза закичил ревера.<br />
Шум, грамофон, дим от пура горчива,<br />
а червеят в мен съскайки се увива:<br />
„Разкарай я тая. Сменила е маниера и кавалера<br />
блъска я ревност фалшива и е зверски бодлива“.<br />
Играеш си с мен. Потапяш ме бавно, без да кървя,<br />
убиваш без срам сърце и желания.<br />
Върви. Пускам те. Бягай. Гоня те. Спри!<br />
И боли и тежи. Навик вреден си ти<br />
да се докосваме без обещания.<br />
Грамофонът си ляга със сянката,<br />
а плочата кръжи и скърби, бръмчи и кръжи…<br />
Денят и нощта в битка за своята половина.<br />
Бутилката… Бутилката си стои пълна наполовина.
