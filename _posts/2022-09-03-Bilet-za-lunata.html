---
layout: post
id: 15
separatorId: 2
title: "Билет за луната"
categories: stihotvorenie
author: НикосМ
meta: "София, България"
---

- Вълшебно утро,  девойко прекрасна,<br/>
приготвих закуска - малка боза с торта парфе.<br/>
- Ей,бастун. Твоето момиче отдавна порасна и<br/>
предпочита в леглото цигара с горещо „Лаваца“ кафе.<br/>
- Имам оферта по-късно да отидем на кино.<br/>
„Червено и черно“, класикът Стендал, на последния ред.<br/>
- Смешник, заведи ме в Лас Вегас - казино, Лондон,<br/>
Париж, Кордебалет. Не си ли чувал за виенския бал.<br/>
Безпросветен нахал!<br/>
- Мечтаеш за танци, няма проблем, рокендрол, танго,<br/>
даже ламбада.  В махалата съм известен бохем,<br/>
ставай естрадата в парка ни чака, стига си спала.<br/>
- Боже, отърви ме от този дърт фестивал! Аз му говоря за Рио,<br/>
да танцуваме голи. Родена съм за луд карнавал, а той в парк ще ме води.<br/>
Пейка - педал, пейка-заспал. Уморих се, не ми се говори.<br/>
- Моля за прошка, графиньо, реших, ще ти купя билет за луната.<br/>
Пардон, май се напих. Събуди се, отвори ми вратата.<br/>
Нося цигари, свежо фрапе, купих и екстра “Руска салата“,<br/>
признавам за водката скучно мезе.<br/>
Хайде , скъпа, слагай софрата…<br/>
Отваряй,ма!  Нямам ключ. С маска съм.<br/>
