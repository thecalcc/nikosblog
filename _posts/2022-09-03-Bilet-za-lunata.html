---
layout: post
id: 15
separatorId: 8
title: "Билет за луната"
categories: stihotvorenie
author: НикосМ
meta: "София, България"
---

Билет за луната

- Вълшебно утро,  девойко прекрасна,
приготвих закуска - малка боза с торта парфе.

- Ей,бастун. Твоето момиче отдавна порасна и
предпочита в леглото цигара с горещо „Лаваца“ кафе.

- Имам оферта по-късно да отидем на кино.
„Червено и черно“, класикът Стендал, на последния ред.

- Смешник, заведи ме в Лас Вегас - казино, Лондон,
Париж, Кордебалет. Не си ли чувал за виенския бал.
Безпросветен нахал!

- Мечтаеш за танци, няма проблем, рокендрол, танго,
даже ламбада.  В махалата съм известен бохем,
ставай естрадата в парка ни чака, стига си спала.

- Боже, отърви ме от този дърт фестивал! Аз му говоря за Рио,
да танцуваме голи. Родена съм за луд карнавал, а той в парк ще ме води.  Пейка - педал, пейка-заспал. Уморих се, не ми се говори.

- Моля за прошка, графиньо, реших, ще ти купя билет за луната.
Пардон, май се напих. Събуди се, отвори ми вратата.
Нося цигари, свежо фрапе, купих и екстра “Руска салата“,
признавам за водката скучно мезе.
Хайде , скъпа, слагай софрата…
Отваряй,ма!  Нямам ключ. С маска съм.
