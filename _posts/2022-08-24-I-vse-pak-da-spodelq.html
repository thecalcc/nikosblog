---
layout: post
id: 6
imgUrl: 3
title: "И все пак да споделя"
categories: разказ
author:
- НикосМ
meta: "София, България"
---

Седнахме с приятел в квартална кръчма да се почерпим. Празници. Докато чакахме сервитьора да <br/>
изпълни поръчката, неволно дочух разговор от съседната маса. Темите бяха различни, но думи като <br/>
истина, справедливост, милосърдие, любов, закон се употребяваха най-често. Спрях да ги слушам.<br/>
Побързахме да си кажем наздраве и тогава се сетих за една история, разказвана някога от дядо ми,<br/>
който също като внук си, харесваше червеното вино. И така.<br />
Крадец се промъкнал в къщата посред нощ. Дядо ми го усетил, но тъй като онзи оказал съпротива,<br />
бързо го успокоил с два премерени  удара.  Спомен от боксьорското му минало. Апашът си тръгнал<br />
и обещал повече да не прави така.<br />
Не след дълго старецът получил призовка да се яви при следовател, където му повдигнали<br />
обвинение за нанасяне на телесна повреда на неканения гост. Представили и доказателства.<br />
Абсурд.  Но делото стигнало до съд и го осъдили по закон. Истината в този случай, която според<br />
дядо ми би трябвало да е над закона, останала скрита между широките ръкави на черната тога.<br />
Преглътнал обидата човека и си тръгнал огорчен. Размерът на присъдата е без значение.<br />
След време случайно  разбрал, че същият гамен бил проникнал в друг дом, но две пресечки<br />
по-надолу. Любим квартал за търсачи на силни усещания, както и да е. Този път домакините никак<br />
не били дружелюбни и съпроводили пишман-крадеца с Бърза помощ. Полюбопитствал.  До дело не<br />
се е стигнало, вероятно защото аргументите на съседите са били по-убедителни. Казал си<br />
справедливостта възтържествува, защото тя стои над истината. Не след дълго забелязал този субект<br />
в инвалидна количка. За причините можел само да се досеща. Инстинктивно се зарадвал, но после<br />
решил, че е хубаво да прояви милосърдие, тъй като то стои над справедливостта и му дал някой лев.<br />
Но според мъдреца над всичко стои любовта. Тя ни дава надежда и вяра, че има хора, за които<br />
милосърдието не е реклама, справедливостта не е самоцел, а истината е  важна, особено за онези,<br />
които повдигат обвинения и произнасят присъди, макар и по закон. Обичайте, а  ако няма кого, си<br />
намерете. Пчеличката Мая, например. Тук историята свършва. В кръчмата беше настанала<br />
необичайна тишина. Хората се прегръщаха и целуваха. Поисках сметката, а келнерът широко<br />
усмихнат извика: „Заведението черпи“.<br/>
Навън валеше приказно бял, коледен сняг.<br/>
